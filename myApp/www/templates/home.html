<ion-view view-title="Home" id="home">
    <ion-content class="home-page">
        <div class="card">
            <img src="img/home-banner.jpg">
        </div>
        <div class="card" style="padding:10px;">
            <p><strong>नमस्कार मंडळी,</strong></p>
            <p>या नवीन वर्षांमध्ये महाराष्ट्र मंडळाची नवी कार्यकारीणी, नव्या उत्साहाने, नव्या जोमाने तुमच्यासाठी कार्य करायला सज्ज आहे. नव्या वर्षांची सुरुवात महाराष्ट्र मंडळाच्या परंपरेनुसार मकरसंक्रांतीच्या कार्यक्रमाने होणार आहे. कार्यक्रम २१ जानेवारी २०१७ रोजी Yellow Box Auditorium येथे साजरा केला जाईल.<br>Yellow Box – 1635 Emerson Ln, Naperville, IL 60540<br>January 21st 2017 – 03:30 PM to 10:00 PM</p>
            <p>या वर्षीची धडाकेबाज सुरुवात एका अप्रतिम कार्यक्रमाने करण्याचा बेत आहे. मकरसंक्रांतीच्या कार्यक्रमाचे मुख्य आकर्षण आहे, नव्या दमाचे, अतिशय यशस्वी गायक महेश काळे यांचा ‘सूर निरागस हो’ हा कार्यक्रम.<p>
            <p><strong>सूर निरागस हो –</strong> महेश काळे हा शास्त्रीय आणि पार्श्वसंगीताच्या क्षितिजावर उगवलेला नवीन तेजस्वी तारा आहे. कट्यार काळजात घुसली या चित्रपटातल्या गायनाने त्यांना लोकप्रियतेच्या शिखरावर नेले आणि अतिशय प्रतिष्ठेचा चित्रपट पार्श्वगायनाचा राष्ट्रीय पुरस्कारही मिळवून दिला. महेश काळे यांच्याबद्दल परदेशस्थ विशेषतः अमेरिकेतील मराठी माणसाला अधिक आपुलकी आणि अभिमान वाटणं, अगदी साहजिक आहे, कारण महेश काळे त्यांच्यासारखाच भारतात अभियांत्रिकी स्नातक पदवी (Bachelor’s degree in Engineering) आणि नंतर अमेरिकेत उच्चशिक्षण (Master’s degree) आणि वास्तव्य असा प्रवास आपल्यापैकी अनेकांनी केला आहे. महेश काळे यांचं वैशिष्ट्य असं की, अशी उच्चशिक्षणाची पार्श्वभूमी असूनही पुरुषोत्तम गांगुर्डे, पंडित जितेंद्र अभिषेकी यांच्यासारख्या गुरुजनांकडून मिळालेली संगीतकला त्यांनी निष्ठेने जोपासली आणि यशाचे शिखर गाठले. अमेरिकेत राहून भारतात संगीतक्षेत्रात यशस्वी होणं हि सोपी गोष्ट नाही. नाट्य / चित्रपट संगीत, शास्त्रीय  व सुगम संगीत, अभंग, गझल अशा विविध संगीतप्रकारांनी भरलेल्या ‘सूर निरागस हो ‘ या कार्यक्रमातून महेश काळे यांचा संगीतप्रवास आपल्यापुढे येईल. संगीतप्रेमींसाठी का कार्यक्रम म्हणजे एक पर्वणी असणार आहे. याचबरोबर साथीला प्रथितयश पंडित श्याम काणे आणि केदार नाफडे हे देखील असतील. हा एक केशरयुक्त दुग्धशर्करा योगच म्हणावा लागेल</p>
            <p>आता एक छोटीशी विनंती: महेश काळे यांची लोकप्रियता लक्षात घेता कार्यक्रमाला गर्दी होण्याची शक्यता आहे, कार्यकारिणीने हे लक्षात घेऊन, सुमारे एक हजार लोक बसू शकतील असं स्थळ निवडलं आहे, जेणेकरून जास्तीत जास्त शिकागोकरांना याचा लाभ मिळावा. तरी पुढील निराशा टाळण्यासाठी आणि चांगल्या सीट्स मिळवण्यासाठी लवकरात लवकर RSVP करण्याची आपल्याला नम्र विनंती.</p>
            <p><strong>हळदीकुंकू –</strong> मकरसंक्रांतीच्या कार्यक्रमात इतरही अनेक गोष्टी आहेत. परंपरेनुसार स्त्रियांना हळदीकुंकू आणि वाण आणि नवीन पायंड्यानुसार पुरुषांनाही (!) gift देण्यात येईल.</p>
            <p><strong>लाभले आम्हास भाग्य –</strong> महाराष्ट्र मंडळ हि सांस्कृतिकच नव्हे तर सामाजिक देखील संस्था आहे, स्थानिक कलाकारांच्या कलागुणांना वाव देण्यासाठी, यावर्षी महाराष्ट्र मंडळाच्या प्रत्येक मोठ्या कार्यक्रमात एक तरी स्थानिक कलाकारांचा कार्यक्रम असावा यासाठी कार्यकारिणी प्रयत्नशील राहील, याच सूत्रानुसार, मकरसंक्रांतीच्या कार्यक्रमात शिकागो मराठी शाळेचे विदयार्थी, विद्यार्थिनी मराठी अभिमान गीत सादर करतील – ‘लाभले आम्हास भाग्य‘</p>
        </div>
    </ion-content>
</ion-view>
